A backend üzembe helyezése a Composer és a XAMPP telepítésével kezdődik. Első lépésként a XAMPP Control Panelt meg kell nyitnunk, és ott elindítani a MySql és Apache modulokat, ez létrehozza a kapcsolatot a lokális adatbázissal. Ezután egy parancssorban elnavigálunk a „backend” mappába, majd a következő parancsot lefuttatjuk: „php artisan migrate --seed”. Ez létrehozza az adatbázis, és feltölti a regisztrációkat tartalmazó adattáblát. Következő lépésként meg kell nyitnunk a XAMPP Control Panel phpMyAdmin felületét, a MySql-lel egy vonalban lévő „Admin” gombra kattintva. Ezen a felületen a bal oldali oszlopban kikeressük az „etelek” adatbázist. Ha megtaláltuk és kiválasztottuk, a képernyő tetején lévő SQL gombra kattintva megjelenítünk egy beviteli mezőt a képernyő tetején. Abba a beviteli mezőbe beillesztjük az „adatbazis” mappában található „adatbazis-feltoltes.sql” fájl tartalmát, majd a beviteli mező alatt található „indítás” gombra kattintunk, melynek hatására az adatbázisunk fel fog töltődni adatokkal. A parancssorban a backend mappában tartózkodva le kell futtatnunk a következő parancsot: „php artisan serve”. A backendünk ennek hatására kapcsolódik, és már eléri a korábban feltöltött adatbázist.
A frontend üzembe helyezéséhez a NodjeJs telepítésére lesz szükség. Miután ez megtörtént, parancssorban le kell futtatnunk a következő parancsot: „npm install -g @angular/cli”. Ez telepíteni fogja az „Angular CLI-t”, amely lehetővé teszi az alkalmazás futtatását. Parancssorban a „frontend” mappába navigálva futtatnunk kell a következő parancsot: „ng serve -o”. Ennek hatására az alkalmazás el kell induljon az alapértelmezett böngészőnkben.
